# office-and-cowork-spaces-policies
After years of working in general offices and co-working spaces, I decided to write some general rules for them. 


<H1>Office Rules</H1>
<h1>قوانین همزیستی در محیط های دفتری و فضاهای کار اشتراکی</h1>



<h2>
بعد از ۴ ماه حضور در فضای کار اشتراکی سکو٬ تصمیم گرفتم قوانینی که به نظرم مناسب چنین فضایی است را بنویسم. هر چند که تعامل مهمترین فاکتور در همزیستی در محیط های عمومی است٬ داشتن قانون مدون همیشه مطلوب است. این تجربه شخصی بنده است و خوشحال خواهم شد در تکمیل آن همکاری کنید.
</h2>

<h3>
قوانین طلایی :
</h3>
<>
قانون اول : مسیولیت پذیر باشیم
<br/>
قانون دوم : موثر باشیم
<br/>
قانون سوم : منظم باشیم
<br/>>
قانون چهارم : تطبیق پذیر باشیم

</p>

<h2>کنترل صدا در آفیس</h2>
<p>
کوورک کتابخانه نیست پس میتوانید با خیال راحت با دوستان و همکاران خود صحبت و تعامل کنید. همچنین کوورک پادگان نیست که تابع قوانین سختگیرانه باشد. سکوت بیش از اندازه و صدای کمتر از ۵۰ دسی بل در آفیس استرس زا است. ما نیاز به کمی صدا و نویز در کوورک داریم٬ اما توجه به نکات زیر اهمیت دارد:
</p>
<p>
از صحبت کردن دسته جمعی ‍پرهیز کنیم٬ همهمه تمرکز سایرین را بر هم میزند. 
از تعریف داستان های طولانی و جذاب خودداری کنیم. دیگران ناخواسته درگیر داستان ما شده و تمرکزشان از دست میرود
در بکار بردن الفاظ دقت کنیم٬ شاید سایرین از فرهنگ ها و سنین دیگر، برخی الفاظ و اصطلاحات ما برایشان خوشآیند نباشد
موسیقی همیشه خوب است.  میتوانیم با توافق میزهای کناری موسیقی ملایم و مناسبی را با صدای متوسط پلی کنیم تا همه لذت ببرند. از آنجایی که اولویت با سکوت در کوورک است در صورتی که کسی به موسیقی اعتراض کرد میبایست موسیقی قطع شود.
برای تماس تلفنی بیش از ۲ دقیقه میتوانیم از کوورک بیرون رفته و قدم زنان تلفنی صحبت کنیم یا از فضای خصوصی تلفن استفاده کنیم
اگر دوستی بیش از اندازه و طولانی و با صدای بلند صحبت میکند٬‌ دوستانه تذکر بدهیم و توضیح بدهیم صدای ایشون تمرکز ما را برهم میزند
</p>

<h2>
کنترل صدا در آشپزخانه</h2>
<p>
سوال اینجاست: آشپزخانه جای چیست؟ آشپزخانه جای غذا خوردن است٬ اما در کوورک خیر.آشپزخانه در کوورک محلی برای تعامل٬ استراحت و غذا خوردن است. لذا از صحبت کردن با سایرین در آشپزخانه لذت ببرید. گفتگو اساس تعامل و تعامل دلیل بوجود آمدن کوورک هاست.  اما به نکات زیر دقت کنیم:
<br/>
برخی از دوستان میزشان در نزدیکی آشپزخانه است٬ پس به احترام ایشان میتوانیم کمی آهسته تر صحبت کنیم٬ هر چند بین ساعت ۱۲ تا ۲ همهمه و گفتگو در آشپزخانه طبیعی است و دوستان کوورک باید خودشان را تطبیق بدهند.
در زمان دم کردن قهوه یا چای با دیگران گفتگو کنیم و آشنا شویم اما همچنان بر بالارفتن بیش از حد صدای خود توجه داشته باشیم
در زمان ظرف شستن متوجه صداهای بیش از اندازه ظروف یا شیر آب باشیم
در زمانی که احساس میکنیم همهمه بیش از حد در آشپزخانه است٬ یکدیگر را از این مساله آگاه کنیم
</p>

<h2>
کنترل صدا در سایر مکان های عمومی کوورک
</h2>
<p>
خندیدن حق همه ماست و شوخ طبعی و توانایی بذله گویی هدیه ایست برای نوع بشر٬ از آن برای ایجاد ارتباط و تعامل استفاده کنیم٬ در کنار آن سعی کنیم صدای خنده و شوخی ما مانع تمرکز سایرین نشود.<br/>
مکان های عمومی مثل حیاط محل تماس تلفنی طولانی نیست٬ بلکه محلی برای صحبت های آزاد٬ نوشیدن چای یا قهوه٬ کشیدن سیگار و کمی گفتگو و آشنایی است. با تماس های طولانی خود زمان استراحت دیگران را مختل نکنیم.<br/>
اتاق فوتبال دستی محلی برای تمدد اعصاب و فاصله گرفتن از کار است اما کوورک کلوپ ورزشی یا محل شرط بندی نیست. این فعالیت ها ممکن است تمرکز حاضرین در آفیس را برهم بزند. بهتر است در هنگام بازی از تجمع بیش از ۴ نفر در اتاق فوتبال دستی خودداری کنیم و به احترام دوستانی که نزدیک این اتاق هستند هیجانات خودمون رو مدیریت کنیم. همچنین بهتر هستش که زمان بازی های دسته جمعی رو به ساعت ۱۲ تا ۲ و ۷ تا ۹ که بقیه دوستان هم نیاز کمتری به تمرکز دارند منتقل کنیم. اما در مقابل میتوانیم موثر باشیم و بصورت هفتگی یا ماهیانه لیگ برگزار کنیم و در یک عصر از پیش تعیین شده بقیه دوستان کوورک را به رقابت دعوت کنیم و حتی به برنده بصورت دنگی جایزه بدهیم، ورزش و تفریح حق بی چون و چرای ماست. 
</p>


<h2>
بهداشت شخصی در کوورک</h2>
<p>
کوورک یک فضای عمومی بزرگ است و بهداشت شخصی افراد می تواند در آسودگی دیگران نقش بسزایی ایفا کند. به نکات زیر دقت کنیم:
<br/>
گاهی ممکن است متوجه نباشیم اما بدلیل استرس یا سایر عوامل لباس و بدن ما بوی نامناسبی بدهد. بهتر است همیشه به این موضوع دقت کنیم اما اکیدا توصیه میشود از زدن ادکلن و اسپری در محیط آفیس خودداری شود. میتوانیم بیرون به خودمان ادکلن بزنیم و به آفیس بازگردیم.
به هیچ وجه کفش خود را درنیاوریم. لازم به توضیح بیشتر نیست.
<br/>
به بوی دهان خود توجه کنیم٬ نوشیدن چای و قهوه یا جویدن آدامس میتواند به رفع بوی نامناسب دهان کمک کند
<br/>
هیچ وقت از دیگران تقاضای هندزفری نکنیم٬ هندزفری یک وسیله شخصی است و استفاده دو نفر از یک هندزفری غیر بهداشتی است.
<br/>
از بطری یا لیوان دیگران برای نوشیدن استفاده نکنیم
</p>


<h2>
نظم و بهداشت عمومی در کوورک</h2>
<p>
ما شایسته آن هستیم که هر روز میزی مرتب و تمیز را تحویل بگیریم. خودمان هم میبایست در پایان روز میز را تمیز کرده و صندلی را مرتب پشت میز قرار دهیم.
<br/>
در پایان روز خرده های بیسکوییت٬ و هر چه که روی میز  و زیر میز است را تمیز کرده و در سطل آشغال میریزیم. این وظیفه شخصی ماست نه مسیول نظافت
اگر آخرین نفر هستیم که کوورک را ترک میکنیم مسیولیت پذیر باشیم ٬چراغ ها را با هماهنگی نگهبان خاموش کنیم و اگر گازی روشن است خاموش کنیم و حتی میتوانیم اگر صندلی ای نامنظم است آنرا منظم کنیم.
<br/>
کفش های خودمان را مخصوصا در روزهای بارانی قبل از ورود به آفیس با پادری تمیز کنیم تا باعث کثیفی کف نشویم
<br/>
ما سزاوار آنیم تا از اتاق جلسه ای مرتب با صندلی های منظم و فضایی خوشبو بهره مند باشیم. پس خودمان هم پس از جلسه صندلی ها را با دقت مرتب کرده٬ کنترل کولر و تلویزیون را در جای مناسب قرار داده و آشغال های اضافی را در سطل آشغال قرار داده٬‌چراغ را خاموش کرده و درب را باز میگذاریم. حتی شایسته تر است٬ ۱۰ دقیقه پیش از پایان جلسه کولر را روشن کرده و درب را باز بگذاریم تا اتاق تهویه شود.
<br/>
اگر در سالن های عمومی رویداد برگزار کردیم، مرتب کردن میزها و صندلی ها، جمع آوری زباله ها و مدیریت تلویزیون یا ویدئوپروژکتور بر عهده میزبان است.
<br/>
پس از صرف ناهار یا صبحانه ظرف غذای خود را بلافاصله میشوییم و همزمان از تعامل و گفتگو با سایر دوستان لذت میبریم. ظرف غذا پس از یکروز ماندن بوی نامطبوعی گرفته و باعث ناراحتی سایرین خواهد شد.
<br/>
در زمان های شلوغ آشپزخانه، سریعتر غذا را صرف کنیم و جا را برای سایرین خالی کنیم.
<br/>
ما سزاوار آنیم که در محیطی مرتب و تمیز ناهار صرف کنیم پس خودمان هم پس از صرف غذا٬ خرده غذاهای باقیمانده و حتی نمکی که روی میز ریخته شده است را تمیز کرده و میز و صندلی را مرتب تحویل دوستان دیگر میدهیم.
<br/>
در زمان شستشوی ظروف، مواظب پاشیدن آب به اطراف باشیم و ضمن مراقبت از آب به عنوان یک دارایی ارزشمند، پس از شستن ظرف ها اطراف سینک را خشک کنیم.
<br/>
بهداشت سرویس بهداشتی نشانگر حساسیت حاضرین به بهداشت است. پس از استفاده، بدون هدر دادن بی حد و حصر آب٬ توالت را تمیز کنیم و در لحظه خروج از تمیز بودن کامل مطمین شویم
<br/>
پس از شستن دست ها٬ آب دست خود را در روشویی یا سینک بگیریم تا قطرات آب دستمان تمام کف کوورک را تا رسیدن به میز خیس نکند
<br/>
از قرار دادن غذا بیش از ۲ روز در یخچال پرهیز کنیم و برای حفظ بهداشت و برمبنای مسئولیت اجتماعی غذایی که مدت زمانی بیش از ۲ روز از بودن آن در یخچال میگذرد را همراه با ظرف آن (حتی اگر ظرف ارزشمندی بود) به سطل زباله میاندازیم.
</p>


<h2>رفتار اجتماعی</h2>
<p>
در کوورک افراد با دیدگاه ها٬ سلایق و تفکرات مختلف حضور دارند. میبایست با بالابردن سطح آگاهی خود از فرهنگ ها و با احترام به سلایق مختلف سطح بالایی از فرهنگ اجتماعی را به نمایش بگذاریم. در کوورک افراد مستقل از جنسیت٬ فرهنگ و نژاد از معاشرت با یکدیگر لذت میبرند٬‌از یکدیگر می آموزند و درب های جدید بروی هم میگشاند. برخورد صحیح میتواند این تعامل را قدرت بخشد. نکات زیر نکاتی مهم به نظر میآید :
<br/>

از یکدیگر سوالات شخصی نپرسیم<br/>
به مانیتور یکدیگر نگاه نکنیم و همینطور به اسناد و مدارک روی میزهای افراد<br/>
پلی لیست موسیقی شخصی است، نظردادن و قضاوت افراد برمبنای پلی لیست کار درستی نیست.<br/>
برای دست دادن حتما آداب را رعایت میکنیم.<br/>
از میزان حقوق و دستمزد یا مبالغ پروژه ها سوال و کنجکاوی نکنیم. سوال پرسیدن در مورد پروژه ها بخشی از تعامل سازنده است اما میزان درآمد، یک مساله کاملا خصوصی است.<br/>
معاشرت بخش زیبای حضور در کوورک است٬ همچنان که از معاشرت با دیگران لذت میبریم مطمین شویم که دیگران هم مشتاق شنیدن نظرات طولانی ما هستند.
<br/>
زمان استراحت ما الزاما زمان استراحت دیگران نیست٬ به همین دلیل دقت کنیم که ناگهان شروع به صحبت با میزکناری نکنیم٬ شاید او وسط حل یک مساله حیاتی است یا میبایست تا آخر وقت به ددلاین برسد و وقت کافی ندارد.<br/>
ویژگی کوورک سیال بودن فضا برای استفاده است، توقع نداشته باشیم که صندلی ای که برای یک هفته روی آن نشسته بودیم الزاما فردا کس دیگری روی آن ننشسته باشد. سعی کنیم جابجا بشویم تا اگر موقعیت مکانی جایی مناسبتر است، دیگران هم بتوانند از آن بهره ببرند. هر روز میتوانیم بدون دغدغه و نگرانی یک میز و صندلی تازه پیدا کنیم و روز رو در یک زاویه جدید تجربه کنیم.
<br/>
در برخورد با دوستان جدید گرم و پذیرا باشیم. شاید فرد تازه وارد همکار بعدی ما، شاگرد آینده  ما یا حتی منتور آتی مان باشد. ضمن خوش آمد گویی به افراد جدید، آن ها را در فرآیند استقرار و همچنین انتقال فرهنگ کوورک به ایشان همراهی کنیم.
<br/>
کوورک محل گردهم آیی متخصصین و افراد تحصیلکرده است. این افراد جدی و مطالبه گر هستند، پس در صورتی که فرد یا افرادی مخالف موازین زندگی اجتماعی رفتار میکنند، افراد کوورک میبایست با مهربانی اما بی پرده و قاطع نسبت به تذکر به فرد خاطی اقدام کنند. این تذکر نه از سر بغض که از سر مهربانی و برای حفظ آرامش و فضای مطلوب کوورک خواهد بود.
<br/>
با نیروهای خدماتی و نگهبانان مهربان باشیم. سلام و خداحافظی با این افراد، تعارف غذا و خوراکی در طول روز و مشارکت دادن ایشان در برخی فعالیت ها به انسجام کوورک کمک شایانی میکند. همچنین در نظر داشته باشیم که در نزدیکی اعیاد علی الخصوص عید نوروز میتوانیم از زحمات ایشان قدردانی کنیم‌. 
</p>

<h2>
فعالیت های بدون سود</h2>
<p>
یک اصلی که من در یکی از رویدادهای پارک یادگرفتم این بود: Give to gain! به عنوان افراد متخصص در زمینه خودمان، میتوانیم‌برای تازه واردین، 
<br/>
علاقمندان و دوستانمان نقش منتور، راهنما یا مربی را ایفا کنیم، بدون دریافت پول! روش های زیر را برای این منظور پیشنهاد میکنیم:
<br/>
برگزاری کارگاه یا رویدادهای انتقال تجربه یا آموزش ماهیانه ۱ تا ۲ ساعته. توجه به این مساله حائز اهمیت است که وقت سایرین ارزشمند است، پس تلاش کنیم رویداد حرفه ای، پرمحتوا و جذاب باشد. مطالعه کافی، آماده سازی مطالب مفید، تهیه اسلاید، فراهم آوری یک پذیرایی ساده و برنامه ریزی دقیق برای زمان کارگاه میتواند آن را جذابتر و مفیدتر کند.
برگزاری سشن های تخصصی همراه با دیدن ویدئو های یوتیوب یا تدتاک و بحث و تبادل نظر در مورد محتوا.
برگزاری دورهمی های زبان، هم بصورت بحث آزاد و هم بصورت تخصصی
برگزاری جلسات مشاوره جمعی در زمینه های تخصصی
برگزاری دورهمی ها و برگزاری پنل ها و سخنرانی های تخصصی با دعوت از افراد حرفه ای و شناخته شده ای که میشناسیم و میتوانند برای دوستانمان در کوورک مفید باشند. 
اگر در زمینه خاصی تخصص داریم میتوانیم در گروه اعلام کنیم و برای کسانی که سوال دارند یا نیاز به مشورت دارند یک همصحبت یا مشاور خوب و حرفه ای باشیم، علی الخصوص برای جوانترها یا افرادی که در زمینه ما جونیور هستند.
</p>

نکته حائز اهمیت، مشارکت ما در فعالیت های برگزار شده توسط دیگران است. حضور در رویدادها و ارائه فیدبک به برگزار کننده، احترام به حرکت نیک‌ دیگران و همراهی در ترویج دانش است. به هم انرژی بدهیم و از انرژی مثبت ناشی از بخشندگی دوستانمان لذت ببریم. 


این یک منشور کامل نیست، اما شروعی است بر تدوین قوانینی که به همزیستی بهتر اعضا کمک میکند. 
پیشنهاد اکید من، بازنگری ۳ ماهه آن برای اعمال تغییرات، منطبق بر نیاز های تازه است.






